# .Wstęp.O C++
C++ powstał w roku 1980 stworzony przez Bjarne Stroustrupa w Bell Labs. Początkowo było to rozszerzenie do języka C, zwane "C z klasami" (ang.: C with classes), ale 3 lata później stał się osobnym językiem.

Niestety, mimo tylu zmian, które nastąpiły w C++, wiele osób nadal uważa C++ za "C z klasami". Jakby tego było mało, używają wyrażenia "C/C++", które sugeruje jedność języków C i C++. Osoby, które nie znają C++, mówią:

> C++? Nie warto... Może i ma klasy, ale trzeba w nim ręcznie zarządzać pamięcią...

Nic bardziej mylnego! W C++ zarządza się pamięcią tylko przy alokacji dynamicznej, którą się używa rzadko (tj. nie jest na porządku dziennym). Chociaż nawet przy takiej alokacji częściej się korzysta z narzędzia, które robi to za nas...

(Tak w ogóle, to nawet w C ręcznie zarządza się pamięcią jedynie przy alokacji dynamicznej).
## Teraz trochę mniej o historii i bardziej informatycznie.
C++ jest językiem ogólnego przeznaczenia (GPL -- General Purpose Language), co oznacza, że nadaje się do wszelkiego rodzaju zadań.

Przynależność do tej klasy języków zawdzięcza swojej wieloparadygmatowości, czyli, że programy w nim można tworzyć na różne sposoby. W przypadku C++ tymi paradygmatami są:
- programowanie imperatywne
- programowanie strukturalne
- programowanie proceduralne
- programowanie obiektowe (w potocznym rozumieniu, czyli klasy, dziedziczenie, polimorfizm, ale nie to prawdziwe (czyli przekazywanie wiadomości i późne wiązanie; patrz: Smalltalk)
- programowanie generyczne (powiązane z metaprogramowaniem szablonowym)
- programowanie funkcyjne (tylko za pomocą określonych bibliotek i jednej rzeczy w rdzeniu)

Istnieją również biblioteki dodające nowe paradygmaty programowania do C++, lecz nie są one w standardzie. Tymi paradygmatami są: metaprogramowanie refleksyjne oraz programowanie funkcyjne. Możliwe, że powstały także inne paradygmaty dodawane przez biblioteki, ale nie jestem ich świadomy.

Następny rozdział będzie o przygotowaniu środowiska pracy.

Poprzednia lekcja: [1. O Podręczniku](https://github.com/ankiedos/Podrecznik-do-nauki-Nowoczesnego-Cpp/edit/main/MarkDown/1.%20O%20Podr%C4%99czniku.md)
Następna lekcja: [3. .Wstęp.Przygotowanie środowiska pracy](https://github.com/ankiedos/Podrecznik-do-nauki-Nowoczesnego-Cpp/blob/main/MarkDown/3.%20.Wst%C4%99p.Przygotowanie%20%C5%9Brodowiska%20pracy.md)
